---
---
Redovisning kmom02
=========================

**Vad tycker du om LESS och det sättet vi jobbar med LESS-moduler?**

Jag gillar att LESS inte är ett helt nytt språk utan snarare är en utvigning av CSS. Jag kan fortfarande använda det jag redan lärt mig. Det är kraftfullt att kunna tilldela en variabel ett värde och sedan använda variabeln i en helt annan modul. Bara en sån enkel detalj som enradskommentaren förändrar kanske inte världen, men det gör livet en gnutta lättare för oss programmerare.

Att strukturera upp stylen i LESS-moduler gör att man lätt kan skilja på sådan styling som är grundläggande (base.less), sådant som har med layouten att göra (layout.less) och sådan kod som gör sidorna responsiva (responsive.less). Jag tycker att det knepiga med detta kursmomentet var hur jag skulle dela upp koden mellan sådant som är generellt och sådant som är specifikt för kursmomentet. Jag vet ju inget om vad som händer i framtida kursmoment. Först så flyttade jag nästan all CSS-kod till layout.css, men sen kom jag fram till att det skulle nog vara säkrare att lägga det mesta i layout_kmom02.less istället. Då kan jag lungt fortsätta med kmom03 innan kmom02 är rättat utan att behöva riskera att jag förstör något. Det gav lite övning i att tänka versioner och bakåtkompatibilitet.

**Är du bekant med Makefiler och make sedan tidigare, eller något liknande byggverktyg? Vad anser du om det?**

Ja, jag gick kursen oophp i våras och där var det en del Makefiler. Det är förstås kanon att jag med ett enkelt kommando kan köra allt som är definierat i makefilen utan att behöva tänka så mycket vad som händer i bakgrunden. Mycket av programmering handlar om att fokusera på en svår sak i taget och låta allt annat göras så enkelt som möjligt.

**Hur kändes det att kompilera LESS till CSS, var det något du reflekterade över?**

Jag reflekterade lite över att det genererades flera olika CSS-filer som var och en hade lite olika syften. Det är ännu en bra sak med LESS. Jag behöver inte själv skriva alla dessa CSS-filer utan det räcker att ha koden i less-filerna.

**Kommentera ditt tema, hur kan man beskriva dess design och hade du några planer på “design” när du byggde ditt tema?**

När jag byggde temat för kmom01 så var mitt huvudfokus att kunna identifiera de olika regionerna med olika färger. Jag ville också använda mina egna bilder och min egen logga för att göra designen lite personlig. Bytte också fonten till Raleway, en av mina favoritfonter på Google Fonts. Jag såg till att byta några färger till kmom02 mest för att jag lätt ska kunna skilja de olika versionerna åt. Annars var det mest fokus på att göra sidan responsiv och att låta de olika regionerna bli lagom stora. Resultatet blev helt ok tycker jag nog.

**Vilken är din TIL för detta kmom?**

Min TIL är hur jag kan strukturera min style genom att ha en defaultstyle i några moduler som jag sedan kan göra override på genom att styla olika regioner i LESS-kod som exekveras efteråt. Det är bra grejer det.


Detta innehåll är skrivet i markdown och du hittar innehållet i filen `content/redovisning/02_kmom02.md`.
