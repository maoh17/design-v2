---
---
Redovisning kmom05
=========================

**Berätta kort om erfarenheterna med din undersökning av webbplatsers laddningstid och vad du kom fram till.**

Jag har fått flera erfarenheter från undersökningen som jag vet att jag kommer att ha nytta av framöver. Dels vet jag nu vilka verktyg jag kan använda för att mäta min egen webbplats laddningstid och jämföra med andra. Jag blev också ganska förvånad över vilka brister som finns i etablerade och framgångsrika webbplatser. Mina tre webbplatser i undersökningen hade laddningstider på ca 5, 10 respektive 15 sekunder bara för att visa en produktsida med en enda produkt. Det visar att man fokuserat mer på sidornas utseende än att faktiskt bry sig om att optimera sajten. I vissa fall skulle det gå att optimera enbart genom att använda bilder i rätt storlek och format. Det här bekräftar mitt antagande att den här kursen är viktig för mig.

**Har du några funderingar kring Cimage och dess nytta och features? Vilka bildverktyg använder du själv normalt sett?**

Jag har stött på ett antal bildverktyg genom åren bland annat Photoshop och Lightroom. och nu senast GIMP som jag använt i den här kursen. Hanterar man ett stort antal bilder så är det förstås bra med ett verktyg som kan automatisera sådant man annars måste göra manuellt. Cimage är ett riktigt intressant verktyg som kan användas för att automatisera ett bildflöde till en webbplats. Jag testade lite olika funktioner i Cimage utöver de jag använde i uppgiften. För mig som har en Mac med högupplöst retinaskärm är det viktigt att kunna ha dubbla antalet pixlar i bilderna och jag testade device-pixel-rate i Cimage, men jag fick inte riktigt till det utan att bilden också blev större visuellt på skärmen. Det kändes lite överkurs för uppgiften så jag gick inte riktigt till botten med problemet.

**Hur gick det att jobba med modulen @desinax/figure och hur är din syn på modulen?**

Det gick bra även om jag hade lite svårt att tolka manualen i början. Det var inte helt tydligt vad som var exempelkod och vad som var implementationen i desinax. Men när jag väl kom igång var superenkelt att styla bilderna med hjälp av desinax/figure. Det var ju mycket enklare än jag trodde från början att lösa responsiviteten då bilder blandas med text. Smidigt också med Shortcode som passar bra ihop med Markdown. Lite synd att det ännu inte finns stöd för picture/srcset för jag tyckte det verkar vara ett bra sätt att lösa responsiviteten för olika skärmstorlekar.

**Vad är din egen allmänna uppfattning kring bilder för webben, nedladdningstider, responsiva bilder och allmänt kring bildbehandling för webben?**

Jag tycker det är ett viktigt område som verkar vara eftersatt på många webbplatser som har alldeles för långa nedladdningstider på mobila enheter som inte kräver högupplösta bilder. Nu när jag vet att det finns tekniker för att visa bilder med olika storlekar för olika situationer så är det något jag definitivt själv kommer att använda mig av framöver. Vissa bilder bör redigeras i ett bildverkyg till olika storlekar. För dynamiska bilder på en webbplats bör man använda ett verktyg som Cimage eller liknande för att automatisera bildflödet.

**Vilken är din TIL för detta kmom?**

Att ha lärt mig hur jag kan använda Cimage för automatisk pre-processing av bilder så att jag kan minska storleken på en bild utan att behöva redigera bilden manuellt i ett bildverktyg.


Detta innehåll är skrivet i markdown och du hittar innehållet i filen `content/redovisning/05_kmom05.md`.
