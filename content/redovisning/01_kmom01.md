---
---
Redovisning kmom01
=========================

**Är du sedan tidigare van att jobba i ramverk för att bygga webbplatser?**

När jag började denna kursen hösten 2017 hade jag ingen erfarenhet av ramverk, men hade tidigare läst lite om PHP-ramverk som Laravel och CSS-ramverk som Bootstrap och Foundation. Nu när jag läser om kursen ett år senare har jag erfarenhet av Anax från kursen Objektorienterade webbteknologier (oophp). Så nu har jag lite mer känsla för vad ett ramverk är.

**Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?**

Det var mycket nytt när jag gjorde detta kursmomentet i den förra versionen av kursen, men precis om med ramverk så var det mycket av detta som återkom i kursen Objektorienterade webbteknologier (oophp).

När jag stötte på Markdown första gången tyckte jag mest att det var något konstigt och onödigt när jag precis lagt tid på att lära mig HTML. Nu är jag betydligt mer positiv och inser att det är ett bra alternativ om man ska skapa statiska webbsidor utan att behöva koda HTLM.

Git och GitHub har jag också använt i kursen oophp. Samma gäller för Composer och Make, så jag har en bättre känsla för verktygen även om det är mycket magiskt som händer utan att man riktigt förstår vad.

**Har du några förutfattade meningar, eller kanske en etablerad övertygelse, inom design och användbarhet för webben?**

Jag tycker att design och användbarhet handlar både om det estetiska och om funktionerna på en webbplats. Det är viktigt att designen är genomtänkt så att den stödjer syftet med webbplatsen.

Det är också viktigt att alla webbplatser är responsiva och att man gör en design som funkar lika bra för desktop och mobilen.

Sedan tror jag inte att det finns ett mirakelrecept som alltid funkar. Olika design passar för olika syften. Det finns lite grundläggande som att en enkel och harmonisk design oftast är bäst, liksom att det ska vara enkelt och intiutivt att navigera på sajten.

**Hur kändes det att styla webbplatsen med CSS? Gick det bra?**

Jag började med att följa Mikaels exempel i videoserien. Det var en bra start för att komma igång. Jag är ganska osäker när det gäller styling med CSS och behöver ha tydliga exempel att utgå ifrån, så jag fortsatte med Emils genomgång och fick lite fler tips därifrån. Jag valde att inte lägga så mycket tid på att göra en egen design förutom att ändra lite färger och typsnitt. Jag har förstått att vi kommer att fortsätta med styling i kommande kursmoment.

**Vilken är din TIL för detta kmom?**

Min TIL är ingen enskild teknik utan att jag faktiskt har fått en liten förståelse för hur allt hänger ihop utan att jag behöver förstå detaljer hur ramverket fungerar. Ska jag nämna något specifikt är det att jag börjar förstå hur CSS-stylingen av olika regioner på sidan hänger ihop.

Jag tycker också att kursen verkar ha blivit bättre sedan förra året, med bättre videoserie och mer fokus på CSS-styling. Det ser lovande ut.

Detta innehåll är skrivet i markdown och du hittar innehållet i filen `content/redovisning/01_kmom01.md`.
