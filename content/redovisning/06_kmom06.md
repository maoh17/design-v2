---
---
Redovisning kmom06
=========================

**Hur känns det att tänka i termer av designelement och designprinciper?**

Design handlar mycket om att försöka förmedla en viss känsla. Det kan vara svårt att sätta ord på känslor om man inte har någon struktur att utgå ifrån. Designelement och designprinciper ger just den strukturen. Jag tror det är bra att tänka i termer av att jag vill skapa denna känslan då skulle jag kunna använda mig av dessa designprinciper och ha det som en utgångspunkt. Det gör att även design får ett strukturerat arbetssätt och sådant gillar ju vi programmerare. Vad som sedan är en designprincip och vad som är ett designelement, det verkar flyta in lite i vartannat.

**Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?**

Jag tror att olika typer av webbplatser har nytta av olika designprinciper. Då jag utvärderade tre e-handelsplatser kom jag fram till att några designprinciper var gemensamma för dessa trots att de säljer olika slags produkter till olika målgrupper. Stora professionella bilder, ett genomtänkt färgschema där färger på bilder matchar färger på designelement och en minimalistisk gridbaserad layout hade alla gemensamt. Sedan var det detaljer som skilde dem åt. Linjer, ramar, skuggor och transparens använder de på lite olika sätt. Jag är själv mest imponerad över hur Daniel Wellington lyckas förmedla sin känsla av elegans och exklusivitet genom att arbeta med proffsiga bilder, minimalism, symmetri och genomtänkta färgval tillsammans med några andra små detaljer.

**Berätta fritt om arbetet med dina teman som bygger på designelement och designprinciper, hur gick det att jobba med designen på det sättet?**

Det blev en liten annan utgångspunkt än den jag är van vid. Istället för att börja fokusera på tekniken så utgick jag ifrån vilken känsla jag ville försöka förmedla. Från känslan valde jag vilka designprinciper jag skulle använda mig av och det innebar att jag använde mig av ett antal designelement. Det jag tyckte var lite märkligt med uppgifterna var att den ena skulle fokusera på designelement och den andra på designprinciper. Att bygga ett tema måste ju innebära båda delarna och de hänger ihop.

**Har du en uppfattning om “the final touch” och vad det kan vara i sammanhanget webbdesign?**

Det kan vara en liten detalj som inte innebär så mycket arbete, mer betraktelse och funderande, men som har stor betydelse för slutresultatet. Det är alltid en balansgång hur mycket tid man bör lägga på "the final touch", men det är bra att planera för det från början. Risken finns alltid att det inte finns tid över i slutet att lägga till de där extra designelementen som blir pricken över i:et.

**Vilken är din TIL för detta kmom?**

Olika webbplatser behöver förmedla helt olika känslor, därför är det inte så enkelt att en designprincip fungerar för alla webbplatser. Min TIL är att genom att arbeta med designprinciper och designelement har man en komplett verktygslåda att utgå ifrån.


Detta innehåll är skrivet i markdown och du hittar innehållet i filen `content/redovisning/06_kmom06.md`.
