---
---
Redovisning kmom03
=========================

**Hur känns det att vara styrd till ett vertikalt grid, hämmande eller stödjande?**

Det känns som att äntligen har jag kontroll över min layout. Jag tycker verkligen att det vertikala gridet löser placeringen av olika block på ett mycket mer intiutivt och logiskt sätt jämfört med hur vi har gjort tidigare. Jag ser hittills bara fördelar och inga nackdelar. Till och med responsiviteten är ju lätt att lösa.

**Hur känns det att jobba med ett typografiskt horisontellt/baseline grid, ser du någon poäng med det?**

Absolut, även om jag tycker att det kanske inte ger lika tydliga fördelar jämfört med det vertikala. Att arbeta med ett magic number och fontstorlekar som matchar denna pixelstorlek gör att det blir betydligt enklare att få texter på samma horisontella nivå även i olika regioner på sidan. Så absolut ser jag stora poänger.

**Berätta om hur du valde typsnitt till din webbplats.**

Jag övergav mitt gamla typsnitt från de tidigare kursmomenten och valde att testa två moderna och rena sans-serif-typsnitt från Google Fonts. För body-texten valde jag Open Sans som jag tycker är ett extremt tydligt och lättläst typsnitt. För rubriker valde jag Montserrat som påminner lite om Open Sans, men är lite bredare och ger lite extra volym till just rubrikerna.

**Har du jobbat med liknande gridbaserade layouttekniker sedan tidigare?**

Nej, jag har ingen tidigare erfarenhet, men jag har stött på och läst lite om tekniker som CSS Flexbox och CSS Grid. Nu tycker jag att jag har lite djupare kunskap om grid så att jag känner mig mogen att sätta mig in i andra gridbaserade layouttekniker. Speciellt CSS Grid är jag nyfiken på eftersom det ska stödja en tvådimensionell layout med både rader och kolumner.

**Hur känns det att jobba med LESS och moduler? Lyckas du återanvända moduler mellan teman för kmom02 och kmom03?**

Jag har valt strategin att återanvända genom att kopiera kod och modifiera den för kmom03. De nya less-filerna är kmom03.less, base_kmom03.less, layout_vgrid.less och responsive_vgrid.less.

**Hur gick det med din responsivitet för webbplatsen?**

Jag tycker det gick bra. Jag följde till stora delar videoserien som är otroligt pedagogisk och bra. Sedan testade jag att på egen hand att införa responsivitet för footern och det gick också bra.

Det var bara en sak jag fick problem med. På ett ställe ville jag stoppa in en push för att få lite mer luft på exakt samma sätt som Mikael gjorde i videon, men inget hände i min layout. Efter en hel dags felsökande gav jag upp. Det var ändå en ganska liten detalj.

**Vilken är din TIL för detta kmom?**

Min TIL blir nog att jag har insett hur enkelt det är att sätta brytpunkter för responsiviteten och ändra stylen med hjälp av regioner och det vertikala gridet.

Detta innehåll är skrivet i markdown och du hittar innehållet i filen `content/redovisning/03_kmom03.md`.
