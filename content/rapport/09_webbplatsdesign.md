---
---
Webbplatsdesign
=========================

Denna rapport är en analys av aktuell webbplatsdesign inom försäljning av väggkonst på webben.


Urval
-----------------------

Jag har valt att undersöka fem framgångsrika digitala marknadsplatser/e-butiker för tavlor och väggkonst. För att få lite geografisk spridning har jag valt att analysera två svenska, en amerikansk, en tysk och en fransk webbplats.

De fem webbplatserna är:

* [Fotografiska](https://www.fotografiska.com/sto/edition/)
* [Printler](https://printler.com/sv/)
* [Fine Art America](https://fineartamerica.com)
* [JUNIQE](https://www.juniqe.com)
* [YellowKorner](http://www.yellowkorner.com/se-en/home)

**Fotografiska** (Sverige) är en av världens största samlingsplatser för fotografi. Fotografiska Edition är unik och högkvalitativ fotokonst som säljs i deras webshop.

**Printler** (Sverige) beskriver sig som marknadsplatsen för väggkonst.

**Fine Art America** (USA) är världens största marknadsplats för konst som säljs som print-on-demand.

**JUNIQE** (Tyskland) säljer prisvärd väggkonst av konstnärer från hela världen.

**YellowKorner** (Frankrike) har som ambition att vara en ledande utgivare av konstfotografi.


Metod
-----------------------

För att analysera vilka trender som är aktuella för den här typen av webbplatser har jag valt att analysera vilka designelement och designprinciper de utvalda webbplatserna använder.

Min utgångspunkt för analysen är designprinciperna beskrivna i boken "The Principles of Beautiful Web Design" samt de 20 viktigaste designelementen enligt [“Design Elements & Principles”](https://www.canva.com/learn/design-elements-principles/).

Jag har valt att fokusera speciellt på områdena:

* Layout och komposition
* Färger
* Typografi
* Bilder
* Balans och harmoni

Resultat
-----------------------

Här nedan är resultat från min studie av de fem webbplatserna.


Fotografiska
-----------------------
[https://www.fotografiska.com/sto/edition/](https://www.fotografiska.com/sto/edition/)

![Fotografiska](http://www.student.bth.se/~maoh17/dbwebb-kurser/design/me/redovisa/htdocs/img/fotografiska.jpg "Fotografiska")

#### Layout och komposition ####
Webbplatsen har en navbar i headern där "Shop" är den del jag har fokuserat på. En footer med många länkar uppdelad i fyra kolumner finns längst ner på sidan.

Förstasidan är baserad på ett grid och uppbyggd av horisontella block där de flesta har bara två kolumner som består av text på ena sidan och en stor bild på den andra. En bit ner på sidan kommer en meny som består tre kolumner för de tre produktgrupper som säljs.

Två block innehåller en horisonell slide med senast inkomna eller bästsäljande produkter. Dessa scrollas i sidled vilket blir lite udda på en liten mobilskärm.

Produktsidorna innehåller fyra kolumner där den vänstra kolumnen består av filter och sortering. De tre övriga kolumnerna består av en produktbild med kort text och pris.

#### Färger ####
Färgschemat är akromatiskt och består av vitt, ljusgrått och mörkgrått. Det är medvetet valt för att skapa en lugn bakgrund bakom alla bilder. De mörka kvadratiska rutorna med vit text skapar en snygg kontrast till den i övrigt ljusa bakgrunden.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F8F9FA">
<td style="height: 50px; width: 50px; background-color: #E9ECEF">
<td style="height: 50px; width: 50px; background-color: #212529">
</tr>
</table>

#### Typografi ####
Rubriker har serif-typsnittet Minion Pro medan övrig text har typsnittet Karla (sans-serif)

#### Bilder ####
Stora bilder tar plats på sidan och används både för att presentera produkter och att skapa stämning och inspiration. Bilderna har inte alltid en direkt koppling till texten utan används ofta för att visa produkter i en stilful inredningsmiljö.

#### Balans och harmoni ####
Bilderna i blocken med två kolumner är varannan gång till vänster och varannan till höger. Det skapar en harmonisk balans på sidan. Mycket snyggt.

#### Övrigt ####
Produktbilderna visas med en svart ram mot en ljusgrå bakgrund. En snygg hovereffekt används när man för musen över en produktbild. Transparens används för att göra bilden mörkare samtidigt som två stora knappar visas över bilden.


Printler
-----------------------
[https://printler.com/sv/](https://printler.com/sv/)

![Printler](http://www.student.bth.se/~maoh17/dbwebb-kurser/design/me/redovisa/htdocs/img/printler.jpg "Printler")

#### Layout och komposition ####
Första intrycket är att headern är ganska stor, består av tre rader i olika färger och tar mycket plats. Jag tänkte att delar av den skulle försvinna när jag scrollar ner men så var inte fallet. En klar designmiss. En footer med många länkar uppdelad i fyra kolumner finns längst ner på sidan.

Förstasidan är baserad på ett grid och uppbyggd av horisontella block. Först en stor inspirationsbild, därefter tre länkar i form av tre bilder. Sedan åtta produktbilder i fyra kolumner. Nästa block är också tre länkar med bilder i tre kolumner. Därefter följer bilder från Instagram i fyra kolumner och innan footern finns en sektion med info-text i en kolumn.

Produktsidorna innehåller fyra kolumner där den vänstra består av en submeny och filter. De tre övriga kolumnerna består av en produktbild med kort text och pris.

#### Färger ####
Färgschemat är i en gråskala med guld som accentfärg. Guldfärgen återkommer på knappar och ikoner. Ingen färg som sticker ut och stör bakgrunden bakom alla bilder.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #C6BF8D">
<td style="height: 50px; width: 50px; background-color: #26292F">
<td style="height: 50px; width: 50px; background-color: #E9ECEF">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #F0F0F0">
</tr>
</table>

#### Typografi ####
Rubriker har det karakteristiska serif-typsnittet Playfair Display medan övrig text har det enkla typsnittet Open Sans (sans-serif)

#### Bilder ####
Bilder tar mycket plats på sidan och används både för att presentera produkter och att skapa stämning och inspiration. Det är bara den översta bilden på förstasidan som tar nästan hela sidans bredd.

#### Balans och harmoni ####
Allt är symetriskt och balanserat. Inget sticker ut varken till höger eller vänster. Designen är minimalistisk för att lyfta fram bilderna.

#### Övrigt ####
Produktbilderna visas utan ram mot en vit bakgrund. En hovereffekt används när man för musen över en produktbild och bakgrunden bakom bild och text blir då grå. Texten "VISA/KÖP" visas då över bilden.


Fine Art America
-----------------------
[https://fineartamerica.com](https://fineartamerica.com)

![Fine Art America](http://www.student.bth.se/~maoh17/dbwebb-kurser/design/me/redovisa/htdocs/img/fineartamerica.jpg "Fine Art America")

#### Layout och komposition ####
Webbplatsen har en navbar i headern på två rader som försvinner när man scrollar ner. En footer med många länkar uppdelad i fyra kolumner finns längst ner på sidan. Noterbart är att det finns responsiva brytpunkter så att footern kan ha fyra, tre två eller en kolumn beroende på sidans bredd.

Förstasidan är baserad på ett grid och uppbyggd av horisontella block. Först en stor inspirationsbild i en slider som automatiskt växlar mellan fem olika bilder tillsammans med länkar till olika ställen på webbplatsen.

Därefter en submeny med sex små knappar. Sedan ett block med kollektioner av produktbilder i tre kolumner. Varje kollektion representeras av en lite större och fyra små kvadratiska bilder. Därefter kommer flera avsnitt med länkar i form av bilder i antingen tre eller sex kolumner. Förstasidan avslutas med en inbäddad video och en lång about-text innan footern.

Produktsidorna innehåller fem kolumner där den vänstra består av en submeny. De fyra övriga kolumnerna består av en produktbild med kort text och pris.

#### Färger ####
Färgschemat är mycket vitt och ljusgrått med bara footern mörkgrå.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FDFDFD">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #1A1E22">
</tr>
</table>

#### Typografi ####
Rubriker har sans-serif-typsnittet Montserrat regular i versaler medan övrig text har typsnittet Helvetica (sans-serif)

#### Bilder ####
Det är många bilder på förstasidan. Jag räknade till 123 stycken och det är både produktbilder, bilder på konstnärer och länkbilder. Det är inte helt enkelt att få en överblick över allt. Det är över tio miljoner bilder som säljs som ett stort antal produktalternativ och det är förstås inte helt enkelt att skapa en design som åskådliggör detta.

#### Balans och harmoni ####
Jämfört med de svenska webbplatserna ger Fina Art America ett lite mer plottrigt intryck. Det är fler och mindre bilder som ska få plats på samma utrymme.

#### Övrigt ####
Jag tycker att webbplatsen har ett problem med användbarheten. Från sidan där bilder på produkter visas och filtreras krävs det tre klick för att få upp produktsidan med köpknappen. De många produktalternativen för varje bild tycker jag inte att man har lyckats lösa på ett optimalt sätt för användaren.


JUNIQE
-----------------------
[https://www.juniqe.com](https://www.juniqe.com)

![JUNIQE](http://www.student.bth.se/~maoh17/dbwebb-kurser/design/me/redovisa/htdocs/img/juniqe.jpg "JUNIQE")

#### Layout och komposition ####

Headern består av först en sandfärgad rad med en prenumerationslänk sedan en vit rad med navbar och sökfunktion. Footern består även på denna webbplats av fyra kolumner med mörk bakgrund.

Förstasidan är baserad på ett grid och uppbyggd av horisontella block som har en, två, tre, fyra eller fem kolumner.

Först tre bilder med länkar, några textlänkar och därefter två stora bilder med länkar till olika produktgrupper. Därefter kommer en slideshow med fem bilder som kan scrollas horisontellt. Ett ljusblått fält med mycket space och en länk till FAQ och support. Innan footern finns ett block med betalnings- och fraktinfo.

Sidan med produkter består av en horisontell submeny samt en blå knapp som öppnar filterfunktionen i ett popup-fönster.

#### Färger ####
Bakgrundsfärgen är vit förutom footern som är mörkgrå. Några pastellfärger förekommer som sand och ljusblå. Några knappar är klarblå och sticker ut från den annars neutrala färgskalan.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #E9FBFF">
<td style="height: 50px; width: 50px; background-color: #2B2B2B">
<td style="height: 50px; width: 50px; background-color: #0000FF">
</tr>
</table>

#### Typografi ####
Det finns bara ett typsnitt som används till allt inklusive loggan, sans-serif-fonten Poppins.

#### Bilder ####
Stora bilder med inspirationsbilder i en inredningsmiljö dominerar förstasidan. Bara fem produktbilder från deras toppsäljare visas.

#### Balans och harmoni ####
Allt är symetriskt och balanserat. Inget sticker ut varken till höger eller vänster. Designen är minimalistisk för att lyfta fram bilderna.

#### Övrigt ####
Produktbilderna visas med den typen av ram man valt. En hovereffekt används när man för musen över en produktbild och bilden blir då något större.


YellowKorner
-----------------------
[http://www.yellowkorner.com/se-en/home](http://www.yellowkorner.com/se-en/home)

![YellowKorner](http://www.student.bth.se/~maoh17/dbwebb-kurser/design/me/redovisa/htdocs/img/yellowkorner.jpg "YellowKorner")

#### Layout och komposition ####
Webbplatsen har header som består av en röd rad och två mörkgrå menyrader. Footern fyra kolumner med svart bakgrund

Förstasidan har först en bakgrundsbild som spänner över hela bredden och länkar till en sida med de senast inkomna produkterna. Därefter ett block med exempel på de senaste produkterna. Nästa block består av fyra stora menybilder i två kolumner. Det följs av ett block med exempel på fler produkter.

Undersidan med produkter består av fyra kolumner med en submeny och filter till vänster. En meny med sorteringsalternativ i toppen. Bilderna i huvudsektionen har inga fasta bredder. Det kan vara en två eller tre bilder på en rad.

Breadcrumbs visas på en grå rad mellan headern och den vita huvudsektionen.

#### Färger ####
Precis som de flesta andra har YellowKorner en vit bakgrund och mörkgrå footer. Accentfärgerna i rött och guld skapar en karaktär för sidan. Rött används för knappar och för att visa kampanjerbjudande. Guld används för vissa knappar, ikoner och texter.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #E84043">
<td style="height: 50px; width: 50px; background-color: #0D0D0D">
<td style="height: 50px; width: 50px; background-color: #0B0B0B">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #BAA85A">
</tr>
</table>

#### Typografi ####
Rubrikerna har serif-typsnittet fago_office_serifbold medan övrig text har typsnittet Helvetica (sans-serif)

#### Bilder ####
Stora bilder tar plats på förstasidan och används både för att presentera produkter och för stora menybilder.

#### Balans och harmoni ####
Den mörka toppen på förstasidan gör att den balanserar bra mot den mörka footern i slutet. De stora bilderna skapar en lugn harmoni åt sidan.

#### Övrigt ####
Produktbilderna visas utan ram mot en vit bakgrund och utan hovereffekt.


Analys
-----------------------

De fem webbplatser jag har analyserat har både olikheter men också många gemensamma designprinciper.

De trender jag kan se är gemensamt för webbplatser som säljer väggkonst idag är:

* Stora bilder som bidrar till en positiv känsla och visar vad för typ av produkter som erbjuds.
* En header med navbar i toppen av sidan. Det skiljer sig dock om navbaren stannar kvar vid scrollning.
* En footer med många länkar i fyra kolumner och med en mörk bakgrund.
* En gridbaserad layout med ett antal horisontella block som var och en kan ha olika många kolumner.
* Bilder med tillhörande text som används som länkar.
* Ett antal exempel på produkter som säljs visas alltid på förstasidan.
* Ett återhållsamt färgschema ofta i en gråskala där produktbilder visas med vit bakgrund. Accentfärger används för mindre designelement som ikoner, kampanjer och knappar.
* En minimalistisk och harmonisk design där alla element är jämnt balanserade mellan höger och vänster.
* Typsnitt där rubriker kan vara antingen serif eller sans-serif medan övrig text alltid är sans-serif.
* En hovereffekt används ofta för att visa vilken produkt som muspekaren markerar. Alla webbplatser har däremot valt olika slags effekter.

Alla webbplatserna har skapat sin egen look-and-feel men att det är så många gemensamma designprinciper som används gör att användaren lätt känner igen sig hur man navigerar på den här typen av webbplats. Det har en stor kommersiell betydelse för alla e-butiker att användaren lätt kan navigera, välja och köpa produkterna.


Referenser
-----------------------

Principles of Beautiful Web Design av Jason Beaird, James George.

[“Design Elements & Principles”](https://www.canva.com/learn/design-elements-principles/)


Övrigt
-----------------------

av Magnus Ohlin (maoh17)

Detta innehåll är skrivet i markdown och du hittar innehållet i filen `content/rapport/09_webbplatsdesign.md`.
