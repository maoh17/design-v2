---
---
Färgschema
=========================

Denna uppgift handlar om att utvärdera webbplatsers färgval och känslan de signalerar.

Urval
-----------------------

Jag har valt att undersöka tre framgångsrika svenska e-handelsbutiker. Urvalet har jag valt utifrån en kombination av kommersiell framgång och ett personligt intresse. Jag tycker också att alla dessa tre webbplatser ger ett mycket positivt första intryck och vill gärna analysera djupare varför det är så.

De tre webbplatserna är:

* [danielwellington.com](https://www.danielwellington.com/se/)
* [desenio.se](https://desenio.se)
* [stellarequipment.com](https://www.stellarequipment.com/se/)

**Daniel Wellington** säljer stilrena klockor med tidlös design. Förra året placerade sig företaget på första plats i Inc. 5000 Europe och blev det företag i Europa som hade den största tillväxten med 4700%. 2017 omsatte Daniel Wellington nästan 2,5 miljarder kronor.

**Desenio** säljer posters på nätet och har haft den största procentuella tillväxten av alla bolag inom den svenska detaljhandeln och har en omsättning på över 200 miljoner kronor. De senaste fyra åren har tillväxten varit över 5000%.

**Stellar Equipment** fick vara med för att de hamnade på fjärde plats i årets Ehandelsindex med en omsättningsökning på 725% och så har jag ju själv köpt min fina dunjacka från dem.


Metod
-----------------------

Jag använder webbläsaren Firefox Developer Edition med tilläggsverktyget ColorZilla för att analysera webbplatserna. ColorZilla används för att en välja en punkt på webbplatsen och läsa av den exakta färgen på den punkten.

Jag använder Abode Color för att analysera färgerna i färghjulet och ta fram webbplatsens färgschema.

Resultat
-----------------------

Här nedan är resultat från min studie av de tre webbplatserna.


danielwellington.com
-----------------------

Daniel Wellington - bild 1:

![Daniel Wellington](http://www.student.bth.se/~maoh17/dbwebb-kurser/design/me/redovisa/htdocs/img/danielwellington1.png "Daniel Wellington")

Daniel Wellington - bild 2:

![Daniel Wellington](http://www.student.bth.se/~maoh17/dbwebb-kurser/design/me/redovisa/htdocs/img/danielwellington2.png "Daniel Wellington")

#### Färgschema ####
Färgschemat består av mörkblått i olika nyanser, mörkrött och koppar/guld tillsammans med vitt, grått och svart. Den ljusa koppar/guld-färgen används som ett komplement till den mörkblå och ger en tydlig kontrast. Den blå och röda färgen har ungefär samma grad av mörkhet (shade) och ger då intrycket att de två färgerna passar ihop.

Webbplatsens färg går igen i produktbilderna. Presentasken är mörkblå med en mörkröd rosett och klockorna har metalldetaljer i koppar eller guld. Intrycket är att allt är väldigt genomtänkt. Känslan är exklusivt. Hela färgschemat ger en känsla av jul så det ska bli intressant att se hur webbplatsen ser ut efter jul.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #0c1625">
<td style="height: 50px; width: 50px; background-color: #273751">
<td style="height: 50px; width: 50px; background-color: #661a27">
<td style="height: 50px; width: 50px; background-color: #b58f78">
</tr>
</table>

#### Typsnitt ####
Enbart H1 och H2 används för rubriker på danielwellington.com. Noterbart är att olika storlekar för H2-taggen används för olika rubriker. Typsnittet för alla rubriker, alla produkttexter och dessutom företagets logga är Futura Std (sans-serif). För brödtext används Adobe Caslon Pro (serif).


desenio.se
-----------------------

Desenio - bild 1:

![Desenio](http://www.student.bth.se/~maoh17/dbwebb-kurser/design/me/redovisa/htdocs/img/desenio1.png "Desenio")

Desenio - bild 2:

![Desenio](http://www.student.bth.se/~maoh17/dbwebb-kurser/design/me/redovisa/htdocs/img/desenio2.png "Desenio")

#### Färgschema ####
Grunden är ett akromatiskt färgschema som går i vitt, svart och grått. Man använder sedan foton som matchar tavlor med liknande färger i ett analogt färgschema. Desenio har valt en minimalistisk design för att foton och produktbilder ska få ta plats och skapa känslan. Intressant att trots att basfärgerna är svart och vitt som känns det som att färgerna på webbplatsen är mycket betydelsefulla.

#### Typsnitt ####
Noterbart är att olika typsnitt används för rubriker på olika delar av desenio.se. I artiklar används ltc-bodoni-175 (serif) som H1, H2 och H4. Andra rubriker i H1, H2 och H4 som tex produkttexter är i typsnittet Raleway (sans-serif) i enbart versaler. Brödtext är i typsnittet Helvetica Neue (sans-serif). Man har sedan valt att ha typsnittet Lato (sans-serif) för detaljer som priser.


stellarequipment.com
-----------------------

Stellar Equipment - bild 1:

![Stellar Equipment](http://www.student.bth.se/~maoh17/dbwebb-kurser/design/me/redovisa/htdocs/img/stellar1.png "Stellar Equipment")

Stellar Equipment - bild 2:

![Stellar Equipment](http://www.student.bth.se/~maoh17/dbwebb-kurser/design/me/redovisa/htdocs/img/stellar2.png "Stellar Equipment")

#### Färgschema ####

Stellar Equipment använder ett mörkt tema med mörkgrå bakgrund och vit text. Till och med snön i vissa bakgrundsbilder är mörkgrå. Till det monokromatiskt färgschema i gråa nyanser använder man orange som en avvikande accentfärg. Det mörka temat ger lite av känslan att det här är ett annorlunda klädmärke och en nyfikenhet att ta reda på mer om produkterna.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #222222">
<td style="height: 50px; width: 50px; background-color: #303030">
<td style="height: 50px; width: 50px; background-color: #ff5f00">
</tr>
</table>

#### Typsnitt ####
Stellar Equipment använder bara ett typsnitt i hela webbplatsen; Replica (sans-serif). Rubriker i H1, H3 och H4 är alltid enbart i versaler. Noterbart är att olika storlekar av en modifierad H1-tagg används. Dessutom med olika vikt (font-weight) för olika H1-rubriker.


Analys
-----------------------

Gemensamt för alla tre webbplatserna är att man säljer produkter framgångsrikt genom att skapa en känsla hos sina kunder. De har valt olika vägar men gemensamt är att webbplatsernas färgval och typografi har med största sannolikhet varit en bidragande faktor till varför de blivit så framgångsrika.


Referenser
-----------------------

Kapitel 2 i boken The Principles of Beautiful Web Design av Jason Beaird, James George.

[Adobe Color](https://color.adobe.com/sv/create/color-wheel/)


Övrigt
-----------------------

av Magnus Ohlin (maoh17)

Detta innehåll är skrivet i markdown och du hittar innehållet i filen `content/rapport/04_fargschema.md`.
