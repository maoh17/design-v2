---
---
Designprinciper
=========================

Denna uppgift handlar om att utvärdera webbplatsers designprinciper.

Urval
-----------------------

Jag har valt att undersöka samma tre webbplatser som i den föregående uppgifterna om färgschema och laddningstid. Urvalet har jag valt utifrån en kombination av kommersiell framgång och ett personligt intresse.

Alla tre är svenska e-handelsbutiker som använder design som en framgångsfaktor.

De tre webbplatserna är:

* [danielwellington.com](https://www.danielwellington.com/se/)
* [desenio.se](https://desenio.se)
* [stellarequipment.com](https://www.stellarequipment.com/se/)


Metod
-----------------------

Jag har undersökt de tre webbplatserna med utgångspunkt från de 20 viktigaste designprinciperna enligt [“Design Elements & Principles”](https://www.canva.com/learn/design-elements-principles/).


Resultat
-----------------------

Här nedan är resultat från min studie av de tre webbplatserna.


danielwellington.com
-----------------------

![Daniel Wellington](http://www.student.bth.se/~maoh17/dbwebb-kurser/design/me/redovisa/htdocs/img/danielwellington1.png "Daniel Wellington")

Syften med webbplatsen är att sälja klockor och accessoarer i en e-butik globalt över hela världen.

Webbplatsens design kännetecknas av stora bilder, ett färgschema som går igen i både bilder och andra designelement samt en gridbaserad layout.

Daniel Wellington försöker förmedla en känsla av att det är eleganta och exklusiva produkter som används av modemedvetna människor i hela världen. Designen av webbplatsen är minimalistisk med inga onödiga designelement för att lyfta fram bilderna och känslan för deras produkter. De lyckas till 100 %.

Designprinciper som används är:

* Färger - mörkblått, mörkrött och koppar/guld.
* Skala - samma presentask återkommer i en stor och en liten bild på förstasidan.
* Transparens - den blåa menyn i navbaren är delvis transparent.
* Balans - två stora bilder används på flera ställen för att skapa en balans mellan produkter för kvinnor och produkter för män.
* Grid - ett grid med 4 kolumner används för bilder på klockor, förstasidan består av 1, 2 och 3 kolumner.
* Skuggor - används för att få en hover-effekt för vita bilder på vit bakgrund, det ger en illusion om att den valda bilden är ljusare än den vita bakgrunden som också är #ffffff.
* Komposition - minimalism med symetri.

Förstasidan skiljer sig genom att avända större bilder som länkar till övriga sidor.



desenio.se
-----------------------

![Desenio](http://www.student.bth.se/~maoh17/dbwebb-kurser/design/me/redovisa/htdocs/img/desenio1.png "Desenio")

Syften med webbplatsen är att sälja posters och tavlor som följer de senaste inredningstrenderna.

Webbplatsens design kännetecknas av stora bilder med inspirerande produktbilder och inredningsförslag. Prdukterna presenteras i en gridbaserad layout.

Desenio har en minimalistisk design i vitt, svarta knappar och bilder. Just nu använder de en röd färg för att marknadsföra en kampanj med 30% rabatt. Den röda färgen går igen i motiv, inredningsdetaljer som kuddar och blommor, samt designelement i form av röda rektanglar med texten "-30%". Designen av förstasidan med stora proffsiga inredningsbilder gynnar verkligen webbplatsens mål. De ger en känsla av att den här inredningsstilen gillar jag så då då gillar jag också företagets produkter.

Designprinciper som används är:

* Linjer - för att avgränsa till senast besökta artiklar.
* Färger - produkter i samma färgskala visas tillsammans.
* Kontrast - mycket svart på vitt används för designelement.
* Ramar - används för att symbolisera en svart tavelram mot en vit bakgrund.
* Grid - ett grid med 3 kolumner används för bilder på postermotiv, ytterligare en kolumn till vänster används för filteralternativ.
* Komposition - minimalism med symetri.

Förstasidan skiljer sig genom att avända större bilder som länkar till övriga sidor.



stellarequipment.com
-----------------------

![Stellar Equipment](http://www.student.bth.se/~maoh17/dbwebb-kurser/design/me/redovisa/htdocs/img/stellar1.png "Stellar Equipment")

Syften med webbplatsen är att marknadsföra och sälja sitt eget klädmärke för utomhusaktiviteter, med fokus på alpin skidåkning. Stellar vill förmedla budskapet att de använder de bästa tekniska materialen och säljer direkt till konsument utan mellanhänder för att hålla nere priserna.

Webbplatsens design kännetecknas av det mörka temat och bilder med skidåkare. Produkterna presenteras i en gridbaserad layout där alla modeller och färger av en viss typ produkt presenteras i ett grid med grå bakgrund.

Stellar skiljer sig från många andra klädföretag genom att visa enkla produktbilder utan modeller. Det är en jacka mot mörk bakgrund punkt slut. Inget lull-lull som kostar extra här. Budskapet funkar.

Designprinciper som används är:

* Färger - tydlig förmedling av vilka färger produkterna finns i.
* Repetition - samma jacka visas i 8 olika färger.
* Transparens - vissa texter ovanpåbilderna är på en delvis transparent bakgrund.
* Hierarki - används i texterna på den första bilden där det viktigaste budskapet är "Redefining outdoor".
* Grid - ett grid med 4 kolumner används för bilder på jackor, förstasidan består av 1, 2 och 3 kolumner.
* Rörelse - bilder på skidåkare skapar rörelse på förstasidan.
* Komposition - minimalism med symetri.

Förstasidan skiljer sig genom att avända större bilder som länkar till övriga sidor.


Analys
-----------------------

Jag har konstaterat att de tre webbplatserna använder alla ett antal designprinciper, men långt ifrån alla. Vissa designprinciper är gemensamma som att använda färger, stora bilder och grid-layout. Alla webbplatserna har också valt en komposition som innebär minimalism och stor symetri.

Även om webbplatserna säljer olika slags produkter till olika målgrupper och med olika känsla har det varit intressant att konstatera att vissa gemensamma designprinciper verkar vara ett framgångskoncept för e-handel.

Om jag ska välja en webbplats som sticker ut och som jag själv ser som ett föredöme är det definitivt Daniel Wellington.


Referenser
-----------------------

[“Design Elements & Principles”](https://www.canva.com/learn/design-elements-principles/)


Övrigt
-----------------------

av Magnus Ohlin (maoh17)

Detta innehåll är skrivet i markdown och du hittar innehållet i filen `content/rapport/06_designprincip.md`.
