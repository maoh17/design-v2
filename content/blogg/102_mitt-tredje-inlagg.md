---
author: maoh17
category:
    - vandring
    - gröna bandet 2016
published: "2016-10-06"
---
Dag 48: Syterskalet
==================================

Syterskalet i Norra Storfjället, Vindelfjällens naturreservat, var ett av många häftiga fjällmassiv jag passerade på min vandring genom Lappland. Jag var tillbaka på Kungsleden efter en liten avstickare västerut på ganska precis en månad...

<!--more-->

[FIGURE src="image/syterskalet.jpg?width=400" class="right w50"  caption="Kungsleden vid Syterskalet (right)"]


Jag hade övernattat i Syterstugan och hade 25 km kvar till civilisationen i Hemavan som skulle innebära att jag hade kommit halvvägs på min vandring till Dalarna. Jag hade varit ute på fjället helt ensam och under en vecka hade jag inte sett någon annan människa. Det var ett fantastiskt väder i fjällen under hela oktober utan en droppe regn på en månad. Jag fick sällskap av några renar och följde Kungsleden på ett lättvandrat kalfjäll som var gult av gräsets höstfärger. Framför mig hade jag vita snöklädda fjälltoppar och en blå himmel med tunna vita slöjmoln. Leden gick rakt in i den mäktiga dalgången Syterskalet omgiven av branta fjällväggar mellan Norra och Södra Sytertoppen.

[FIGURE src="image/syterskalet.jpg?width=400&height=600&crop=1600,2400,2000,1250" caption="Kungsleden vid Syterskalet (crop)"]

[FIGURE src="image/syterskalet.jpg?width=822" caption="Kungsleden vid Syterskalet (width=822)"]

[FIGURE src="image/syterskalet_1600x1067.jpg" caption="Kungsleden vid Syterskalet (bildformat 1600x1067)"]



* Kamera: Canon EOS 6D
* Objektiv: Canon EF 24-70mm f/4L IS USM
* Datum: 6 oktober 2016
* Klockslag: 13:13
* Bländartal: f/11
* Exponeringstid: 1/100 s
* Brännvidd: 24 mm
* Bildmått original: 5472 × 3648
* Bildstorlek original: 9,5 MB i JPEG-format


Syterskalet {#anchor-hit}
-----------------------------------

Syterskalet, en milslång u-dal i fjällområdet Norra Storfjället i det gigantiska Vindelfjällens naturreservat. Norr om Syterskalet ligger Norra Sytertoppen (1 768 m ö.h.) som är högst i Västerbottens län.


### Kungsleden {#vad-som}

Kungsleden mellan Abisko och Hemavan på drygt 40 mil är en av världens mest kända vandringsleder. Systerskalet är en av de mest spektakulära passagerna längs södra delen av Kungsleden.
