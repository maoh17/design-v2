---
author: maoh17
category:
    - vandring
    - gröna bandet 2016
published: "2016-09-25"
---
Dag 37: Aurora Borealis
==================================

Denna dagen såg jag det största skådespel jag någonsin sett i hela mitt liv.

<!--more-->

Jag hade övernattat i mitt tält på en plats med fin utsikt över sjön Balvatnet i Norge. Jag vandrade under dagen söderut genom Skaitidalen, längs Skaitielva, genom gles fjällbjörkskog och med branta fjällsluttningar på båda sidor om dalen. Det hade duggregnat hela dagen, men på kvällen slutade det regna och molnen skingrades. Jag hittade en fin tältplats på ett öppet fjäll med storslagen utsikt mot en mycket fin röd solnedgång över Junkerdalen och det stora Saltfjellet där bakom.

[FIGURE src="image/norrsken.jpg?width=600" class="center w50"  caption="Norrsken i Junkerdalen (center)"]


Jag hade vandrat 23 km under dagen och det hade hunnit bli mörkt innan jag fått upp tältet och lagat middag. Vid niotiden var det helt mörkt med plötsligt började det hända något på himlen. Jag insåg att något som stod allra överst på min bucket list inför vandringen höll på att hända.

Norrskenet som kom blev ett makalöst skådespel som överträffade allt jag hade fantiserat om. Hela himlen lystes upp av ett starkt grönvitt sken som hela tiden ändrade form. Efter två timmar gick jag och la mig i tältet. Då höll det på fortfarande.

Det var för sådana här ögonblick jag hade burit med mig min systemkamera. En av många bilder jag tog är den på mitt tält under vintergatans alla stjärnor.


[FIGURE src="image/norrsken.jpg?width=500&height=800&crop-to-fit" caption="Norrsken i Junkerdalen (crop-to-fit)"]

[FIGURE src="image/norrsken.jpg?width=822" caption="Norrsken i Junkerdalen (width=822)"]

[FIGURE src="image/norrsken_1600x1067.jpg" caption="Norrsken i Junkerdalen (bildformat 1600x1067)"]


* Kamera: Canon EOS 6D
* Objektiv: Canon EF 24-70mm f/4L IS USM
* Datum: 15 september 2016
* Klockslag: 23:14
* Bländartal: f/4
* Exponeringstid: 2 s
* Brännvidd: 26 mm
* Bildmått original: 5472 × 3648
* Bildstorlek original: 4 MB i JPEG-format

Norrsken {#anchor-hit}
-----------------------------------

Norrsken eller polarsken, aurora borealis på latin, uppstår när laddade partiklar med höga energier kraschar i atmosfären. I Sverige är det störst chans att se norrsken i norra Lappland oftast från oktober till mars.


### Junkerdalen {#vad-som}

Fjällområdena vid Junkerdalen i Nordland fylke är bland de största orörda vildmarksområdena i Norge, med angränsande vildområden långt in på svensk sida om gränsen.
