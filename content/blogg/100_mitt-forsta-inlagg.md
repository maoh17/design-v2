---
author: maoh17
category:
    - vandring
    - gröna bandet 2016
published: "2016-09-15"
---
Dag 27: Akka
==================================

Bilden tog jag dagen efter jag bestigit Stortoppen på Akka i ett äventyr som jag aldrig någonsin kommer att glömma.

<!--more-->

[FIGURE src="image/akka.jpg?width=400" class="left w50"  caption="Akka och Sjnjuvtjudisjåhkå (left)"]

Jag hade hängt med bara händerna i en klippa med ett stup på ett tiotalmeter nedanför mig och jag hade balanserat på en 5 cm bred klippavsats ovanför den mäktiga Borgglaciären. Till slut kom jag upp på toppen och lyckades genomföra den tredje toppbestigningen av Akka det året. Men den allra skönaste känslan var när jag helskinnad kom ner till tältet i mitt basläger igen.

Dagen efter vandrade jag in i Sarek nationalpark. Vädret var helt fantastiskt. På kvällen när solen var på väg ned färgades höstlandskapet i en brinnande orange färg. Jag vände mig om och tog en bild på Akkamassivet i solnedgång. Älven på bilden, med det något svåruttalade namnet Sjnjuvtjudisjåhkå, bildar här gränsen mellan Stora Sjöfallets nationalpark och Sarek nationalpark.

[FIGURE src="image/akka.jpg?width=822&height=200&crop-to-fit&area=5,10,50,10" caption="Akka och Sjnjuvtjudisjåhkå (crop-to-fit)"]

[FIGURE src="image/akka.jpg?width=822" caption="Akka och Sjnjuvtjudisjåhkå (width=822)"]

[FIGURE src="image/akka_1600x1067.jpg" caption="Akka och Sjnjuvtjudisjåhkå (bildformat 1600x1067)"]


* Kamera: Canon EOS 6D
* Objektiv: Canon EF 24-70mm f/4L IS USM
* Datum: 15 september 2016
* Klockslag: 19:45
* Bländartal: f/9
* Exponeringstid: 1/40 s
* Brännvidd: 41 mm
* Bildmått original: 5472 × 3648
* Bildstorlek original: 11,7 MB i JPEG-format


Akka {#anchor-hit}
-----------------------------------

Akka är ett fjällmassiv i nordvästra Lappland med sin högsta topp Stortoppen 2016 meter över havet. Officiellt är Akka bara Sveriges femte största fjäll och Stortoppen den nionde högsta toppen i Sverige. Men räknar man höjdskillnaden mellan foten och toppen då är Akka det allra högsta.


### Sarek {#vad-som}

Sarek är Sveriges oexploaterade vildmark. Här finns inga markerade stigar och inga övernattningsstugor. Det är spektakulära bergsmassiv med glaciärer och smala dalar. Dessutom finns här alla de stora rovdjuren som björn, järv och lo.
